# Introduzione

* Web attuale: Abbondanza di contenuti strutturati in vari ambiti
    * Digital libraries e archivi;
    * Social media;
    * Servizi;
    * Commercio e industria.
* In tutti questi ambiti in cui ci sono *grandi quantità di dati strutturati*
  che devono in qualche modo *condividere* la conoscenza tra di loro, le
  tecnologie semantiche possono giocare un ruolo molto importante.
* Per impiegare queste tecnologie per rappresentare dati strutturati si seguono
  tipicamente due passaggi principali:
  1. Si rappresentano i contenuti secondo i vocabolari dotati di una semantica
     comprensibile alle macchine. (Semantic Web)
        * In un certo senso corrisponde all'assiomatizzazione della conoscenza.
  2. Si utilizzano i vocabolari condivisi per rappresentare i dati,
     identificando vocabolari ed entità descritte attraverso gli IRI.
        * Corrisponde semplicemente all'utilizzo della conoscenza asiomatizzata
          al passo precedente.
* Il risultato di queste due operazioni è un *grafo* di conoscenza, che può
  essere puoi eventualmente interrogato per mezzo di un linguaggio (SPARQL).
* Quando si parla di ontologie computazionali bisogna tener conto del fatto che
  esistono anche risorse semantiche non strettamente ontologiche. Alcuni esempi
  possono essere:
  * **Vocabolari**: utilizzo di un ontologia come vocabolario di termini.
  * **Lessici**: risorse lessicali per l'ambito linguistico (WordNet, FrameNet).
  * **Thesauri**: collezioni di termini strutturati fortemente tassonomici,
    spesso utilizzate in ambito culturale.
  * **Tassonomie**. 

* Che differenza c'è quindi tra il rappresentare i dati con utilizzo di
  tecnologie semantiche e l'utilizzo di classici database? Le differenze sono in
  un certo senso limitate:
  * **Rapresentazione**: i database utilizzano **tabelle** mentre le ontologie
    **termini**.
  * **Semantica**: i database hanno una semantica **limitata** rispetto alle
    **ontologie** (ragionamento automatico)

# Rassegna storica delle tecnologie semantiche

* L'antenato del web semantico sono le reti semantiche, per cui vale la pena
  studiare l'evoluzione di queste varie tecnologie fino ad arrivare alle
  ontologie.
* A partire dagli anni 60 si iniziò ad avvertire la necessità di superare le
  limitazioni della logica classica. Essa, difatti, soffriva di diversi
  problemi:
  * Inadeguatezza dal punto di vista cognitivo:
      * Le procedure di dimostrazione sono diverse dal ragionamento umano;
      * I valori di verità non sono adatti a rappresentare aspetti quantitativi
        del mondo reale.
  * È un sistema formale eterarchico, cioè tutte le affermazioni si
    collocano sullo stesso piano (sono tutte importanti allo stesso modo);
  * È monotona, cioè l'aggiunta di conoscenza nella KB non può essere
    contraddittoria con quella già presente;
  * È svantaggiosa dal punto di vista computazionale.
* Questa necessità sfocia (tra le altre cose), nella creazione di una nuova
  branca dell'IA, focalizzata sulla rappresentazione della conoscenza.
* Il quadro storico fu appunto il seguente:
    * Reti semantiche e frames (anni 60-70);
    * Logiche non classiche (anni 70-80);
    * Logiche desrittive (anni 80-90);
    * Ontologie computazionali (anni 2000);
    * Linked Data (dal 2010).

## Reti Semantiche

> Le reti semantiche sono strutture reticolari a grafo in cui i nodi
> rappresentano i **concetti** e gli archi rappresentano invece le **relazioni
> tra concetti**.

* Le prime reti semantiche venivano proprio definite *grafi relazionali* per
  questa ragione.
* Un esempio di rete semantica potrebbe essere quella per rappresentare il mondo
  dei blocchi:
  * Nodi per rappresentare:
    * Concetti di qualità (es. colore, peso);
    * Istanze di blocchi (es. Blocco A, Blocco B);
    * Elementi della simulazione (es. Tavolo).
  * Archi che mettono in relazione i nodi:
    * `colore` che connettono nodi colore alle istanze dei blocchi
    * `sopra` che connettono nodo tavolo o blocchi a istanze di blocchi
* I vantaggi dati da questa rappresentazione sono 2:
    * Le informazioni riguardanti un determinato concetto sono immediatamente
      disponibili (si trovano semplicemente seguendo gli archi che sono connessi
      ad esso);
    * Permette di rappresentare intrinsecamente una nozione di *rilevanza* (la
      prossimità dei concetti ad un certo concetto significa che sono rilevanti
      ad esso).
* Il ragionamento in una rete semantica corrisponde a **seguire un percorso**
  all'interno del grafo.
    * es. Se voglio sapere di che colore è il blocco collegato sul tavolo,
      basta partire dal tavolo e seguire i vari collegamenti (`su` e `colore`).
* La rete semantica, corrisponde formalmente ad un sottoinsieme della logica del
  primordine in cui:
    * I **nodi** sono i *termini*;
    * Gli **archi** sono i *predicati*;
    * Tutti i fatti sono in *congiunzione* implicita.
* Nonostante le reti semantiche siano vantaggiose dal punto di vista di
  rappresentazione, soffrono comunque dei problemi della logica del prim'ordine,
  soprattutto dal punto di vista computazionale.
* Un'altra problematica delle reti semantiche è data dal fatto che le relazioni
  sono solo binarie, per cui per rappresentare delle relazioni che convolgono
  più di 2 entità viene fatto introducendo un nodo che rappresenta la
  relazione (o evento) e connettendolo a tutte le entità che fanno parte della
  relazione.
    * La soluzione, seppur valida, fa perdere la leggibilità originaria delle
      reti semantiche.
* Il fatto che si introducano nodi relazione, fa si che ci siano all'interno
  della rete due tipologie di nodi differenti:
    * Nodi che rappresentano concetti;
    * Nodi che rappresentano relazioni.
* Da questa osservazione nascono le reti proposizionali, cioè delle reti
  semantiche che *includono nodi che rappresentano proposizioni*.
    * L'introduzione di questi nodi permette di introdurre una dimensione
      **epistemica** (cioè la rappresentazione di *credenze*).
    * Ad esempio, possiamo dire che *Maria* crede un determinata proposizione
      collegando il nodo *Maria* alla proposizione.
* Le reti semantiche proposizionali possono avere la stessa espressività della
  logica del prim'ordine (in caso si introducano quantificatori, variabili,
  ecc..)
    * Per questo motivo, soffrono degli stessi problemi computazionali della
      logica del prim'ordine;
    * La soluzione fu quella di limitare l'espressività privilegiando tipologie
      di ragionamento meno onerose dal punto di vista computazionale.
* Le reti semantiche inoltre soffrono di problemi anche a livello di
  rappresentazione:
    * I nodi rappresentano sia **tipi** (classi) di entità che **entità**
      (individui)
    * Gli archi `is_a` hanno significato diverso a seconda che connettano due
      classi oppure un individuo e una classe
        * Tra classi: relazione sottoclasse;
        * Tra classi ed entità: appartenza di un individuo ad una classe.
* La prima relazione (tra classi) è chiamata `is_a`, e tramite essa è
  possibile rappresentare relazioni di tipo *tassonomico*.
    * Le relazioni tassonomiche hanno diversi vantaggi;
    * Otteniamo una rappresentazione meno ridondante facendo l'assunzione che
      una classe eredita tutte le proprietà delle classi di cui è sottoclasse
      e che le sottoclassi hanno proprietà più specifiche delle classi;
    * Queste assunzioni però introducono anche alcuni problemi ad esempio per
      poter trovare le proprietà di un individuo di una classe bisogna andare a
      fare il retrieval di tutte le proprietà delle classi padri;
    * Inoltre a livello di rappresentazione ci sono alcune eccezioni (es. i
      Pinguini sono uccelli ma non volano).
        * Questi problemi possono essere risolti introducendo delle regole che
          blocchino delle inferenze in base a delle informazioni di background;
        * Di solito si utilizza come criterio di decisione per selezionare quale
          conoscenza prediligere in base alla *prossimità* di un certo nodo;
        * Si predilige il minor numero di passi di inferenza.
* La seconda relazione (tra classi ed entità) è invece chiamata `instance_of`,
  e tramite essa rappresentiamo l'appartenenza di individui a determinate
  classi.

## Frame Theory
* Un evoluzione delle reti semantiche fu appunto la Frame Theory, introdotta
  intorno agli anni 70 da un articolo di Marvin Minsky;
* L'idea era quella di aggiungere la capacità espressiva delle reti semantiche
  in modo da rappresentare conoscenza di tipo *stereotipato*;
* Furono sviluppai per applicazioni specifiche dell'IA quali *visione artificiale*
  ed *elaborazione del linguaggio*;
* Un frame è una struttura dati per rappresentare una certa situazione
  stereotipica (es. essere in una certa stanza, andare ad un compleanno di un
  bambino);
    * I livelli più alti rappresentano conoscenza sempre vera rispetto alla
      situazione: contengono slots terminali con valori di default;
    * Quelli più bassi sono degli slots che possono essere riempiti con dati o
      istanze specifiche della situazione;
    * Gli slots terminali possono puntare anche ad altri sottoframes 
* La struttura di un frame è quindi la seguente:
    * **Identificativo**: permette l'identificazione del frame da parte di altri
      frames;
    * **Slot generali/specifici**: permettono di creare una tassonomia di frame;
    * **Slot generici**: rappresentano la conoscenza stereotipica;
    * **Procedure per il calcolo di valori**: permettono di calcolare
      automaticamente alcuni valori degli slots sulla base di condizioni
      specifiche;
    * **Valori predefiniti**: valori impostati di defaults.

## Sistemi a regole
* Sistemi in cui la conoscenza viene formalizzata in regole di produzione, le
  quali sono composte da:
    * **Antecendente**: che formalizza quali fatti devono essere veri per
      attivare la regola;
    * **Conseguente**: formalizza gli effetti che devono essere eseguiti quando
      l'antecedente è vero.
* Questo tipo di sistemi (sistemi esperti) prediligono essenzialmente le regole
  che sono attivate da fatti più recenti nella working memory;
* Inoltre i motori inferenziali hanno dei meccanismi per evitare di applicare la
  stessa regola più volte (*rifrazione*);
* Un esempio di questa tipolologia di sistemi era MYCIN, un sistema sviluppato a
  Stanford negli anni 70.
    * Era un sistema a regole che utilizzava l'incertezza per fare diagnosi
      mediche su agenti patologici.
    * Si associavano dei pesi di incertezza (Certainty Factors) sia alle regole
      che ai fatti.
* Diversi problemi di questi sistemi era appunto la formalizzazione delle regole
  manuale e l'onerosità dal punto di vista computazionale per il pattern
  matching.

## SNePs
* Il sistema SNePs fu uno dei sistemi di maggiore rilevanza storica
    * Composto da due moduli:
        * Rete semantica proposizionale per rappresentare la conoscenza;
        * Motore di ragionamento per fare inferenza su di essa.
    * Permette vari tipi di ragionamento.
* SNePs nasce per rappresentare la conoscenza di tipo epistemico di un agente
  (robot).
* Come detto in precedenza la differenza tra reti semantiche e quelle
  proposizionali è l'introduzione di nodi particolari che rappresentano
  proposizioni (essenzialmente sono equivalenti a delle asserzioni)
    * *es*. un nodo proposizione `M1!` connesso a `Snoopy` e `Dog` che
      rappresenta che un Snoopy sia un cane;
    * In questo caso, diciamo che il sistema **crede* che Snoopy sia un Cane.
* Le funzionalità di SNePs sono le seguenti:
    * **Rappresentare** la conoscenza nella rete;
        * Per inserire nuova conoscenza si utilizza un linguaggio utente
          apposito
    * **Interrogare** la rete cercando nodi con determinate caratteristiche;
    * **Inferire** nuova conoscenza a partire da quelle esistenti.
* Sia la funzionalità dell'interrogazione che l'inferenza sono eseguite
  esplicitamente dall'utente.
* Un nodo in SNePs può essere:
    * **Molecolare** ($M_i$) che rappresenta delle proposizioni, regole di
      ragionamento o individui. Ha solo archi uscenti.
    * **Base** ($B_i$) che rappresenta individui che hanno certe caratteristiche
      a cui non si vuole dare però un nome. Non hanno archi uscenti.
    * **Variabili** rappresentano individui o proposizioni. Corrispondono alle
      variabili logiche. Non hanno archi uscenti.
* Le relazioni sono date dagli archi tra i nodi
    * Una relazione da $A$ a $B$ è un arco diretto tra $A$ e $B$
    * Due relazioni principali:
        * `isa` (*is a*): tra individuo e classe
        * `ako` (*a kind of*): tra classi e sovraclassi
* Per inserire delle proposizioni si utilizza il comando `assert`
    * es. `(assert member Clyde class elephant)` asserisce la proposizione:
      Clyde è un elefante
    * La sottorete risultate è: `(M1! (CLASS ELEPHANT) (MEMBER CLYDE))` 
* L'interrogazione avviene tramite il comando `find`
    * es. `(find class elephant)` trova tutti i nodi che connessi al nodo
      elephant
    * Il comando permette anche di specificare se gli archi sono entranti oppure
      uscenti
* Le inferenze in questo sistema avvengono in tre modi differenti:
    1. Riduzione;
    2. Inferenze basate su percorsi:
        * `define-path` e `compose`: comandi per definire e comporre percorsi;
        * Permette di definire nuova conoscenza basandosi sulla presenza di
          determinati percorsi.
    3. Regole di ragionamento.
        * Si basano su proposizioni che rappresentano regole di inferenza;
        * Significa che l'agente *crede* nelle regole di inferenza.
