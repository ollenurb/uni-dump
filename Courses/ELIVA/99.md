# Appendice: Terminologia Varia

## Ringing
Effetto che introduce degli artefatti che appaiono come segnali spuri vicino
alle componenti ad alte frequenza dell'immagine. Visualmente appaiono come bande
vicino ai bordi. Il ringing è principalmente introdotto per mezzo di un
filtering low-pass troppo aggressivo (per mezzo di filtri ideali) per rendere un
segnale limitato in banda. Può essere spiegato sia nel dominio delle frequenze,
in cui l'applicazione di un filtro ideale low-pass corrisponde alla convoluzione
nel dominio delle frequenze di una funzione $sinc$, che nel dominio dello
spazio, che la convoluzione di una funzione rettangolo è la moltiplicazione di
una funzione $sinc$ nel dominio delle frequenze.

Si chiama ringing perché l'effetto è dato direttamente dalla funzione $sinc$ che
oscilla mano a mano in modo simile ad una campana dopo esser stata colpita. 

## Wraparound Error
Errore introdotto ai bordi di un'immagine (o più generalmente, segnale) causato
principalmente dalla natura periodica della trasformata di Fourier. Si verifica
quando due periodi adiacenti interferiscono tra di loro, causando un risultato
errato. Difatti, la convoluzione che viene implementata quando si moltiplicano
le trasformate è la *convoluzione circolare*. Si risolve andando a fare
*0-padding* sia nel filtro che nell'immagine, in modo tale da avere ogni periodo
della convoluzione risultante della stessa dimensione della convoluzione fatta
nello spazio.

## Frequency Leakage
Fenomeno simile al ringing introdotto dall'aggiunta di *0-padding* a delle
funzioni. Difatti, fare *0-padding* equivale a moltiplicare una funzione per una
funzione finestra rettangolare per limitarla nello spazio, che nel dominio delle
frequenze è equivalente a convolvere le trasformate con una funzione $sinc$.
D'altra parte, limitare la funzione $sinc$ nel dominio delle frequenze genera
una funzione rettangolare nel dominio dello spazio molto irregolare.
