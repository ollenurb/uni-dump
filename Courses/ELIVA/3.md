# Image processing types
Esistono diverse tipologie di processamenti di immagini. Innanzitutto,
un'immagine può essere processata in due domini differenti:

* Dominio spaziale: direttamente sui pixel dell'immagine.
* Dominio delle frequenze: rappresenta il contenuto delle frequenze spaziali,
  cioè *quanto* varianto le insensità dei vari pixel in direzione
  orizzontale/verticale.

Le tecniche di image processing che avvengono nel dominio delle frequenze sono
l'analogo delle tecniche di processamento del suono, solamente che il segnale si
evolve nello spazio anzichè nel tempo, per questo motivo si parla di *frequenze
spaziali*.

Le tipologie di tecniche per il processamento delle immagini possono essere
categorizzate in modo più generale.

## Image Enhancement
L'obiettivo principlae dell'enhancement è di preparare l'immagine ad
un'ulteriore processing in modo che questo processing sia più effettivo. Un
esempio potrebbe essere quello di applicare un'operazione di rimozione del
rumore per migliorare un task di riconoscimento di oggetti. 

La valutazione dei risultati di questo tipo di processamento è puramente
*soggettiva*, cioè non esistono metriche oggettive per valutare la qualità del
risultato. In questo senso, possiamo definire l'image enhancement come un
processo che migliora la qualità **percepita da un umano** di un'immagine.
Ne deriva naturalmente che le tecniche utilizzate per migliorare la qualità di
immagini sono fortemente *application-driven* (*es.* algoritmi usati nel campo medico
potrebbero essere totalmente inutili in ambito astronomico).

## Image Restoration
L'obiettivo della restoration è quello di migliorare la qualità dell'immagine,
possibilmente ripristinandone parti o caratteristiche perse. La restoration
viene applicata quando si ha una conoscenza (parziale o totale) sulla *funzione
di degradazione*.

Contrariamente all'enhancement, la restoration è invece un procedimento il cui
risultato può essere valutato *oggettivamente*.

## Compression
La compressione ha invece l'obiettivo di ridurre lo spazio richiesto per salvare
un'immagine o il tempo richiesto per trasmettere tale immagine in un medium di
trasmissione. Ci sono due tipologie principali di compressione:

* **Lossy**: l'immagine decompressa potrebbe avere differenze rispetto
  all'originale.
* **Lossless**: l'immagine decompressa è identica all'immagine originale.

Alcuni esempi di lossy compression possono esssere:

* **Subsampling**: in cui solo un sottinsieme dei pixel viene salvato. In questo
  caso, il processo di decompressione dovrà far fronte alla mancanza di pixel
  impiengando tecniche di replicazione o di interpolazione. In ogni caso
  l'immagine decompressa non sarà identica all'originale.
* **Quantizzazione**: in cui si decresce il livello di quantizzione, riducendo
  così il numero di possibili livelli di intensità, per cui saranno necessari
  meno bits per codificare il valore di un *color channel* (o livello di
  grigio). All'estremo di questa tecnica possiamo ottenere immagini a due
  livello di colore (bianco e nero), dette immagini *binarizzate*.
* **Sampling e Quantizzazione**: l'idea è quella di modificare adattivamente sia
  il livello di quantizzazione che il livello di sampling. Questi due livelli
  vengono fatti variare in base ai livelli di dettaglio in una particolare area
  dell'immagine. In questa maniera, il numero corretto di campioni e di livelli
  d'intensità sarà utilizzato per rappresentare i pixel in quella determinata
  area.

## Segmentation
La segmentazione è un processo di computer vision che consiste nel partizionare
un'immagine per individuare le componenti *semanticamente* utili ad un
determinato task.
Tipicamente dopo un task di segmentazione è necessario:

* Rappresentare le parti segmentate (utilizzando la sua area interna, oppure i
  suoi bordi).
* Descrivere le parti segmentate (in termini di area, perimetro, lunghezza dei
  bordi).

