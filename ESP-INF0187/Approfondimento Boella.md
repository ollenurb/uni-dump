# Sulla nuova amministrazione di Twitter

Quando parliamo di Twitter non stiamo parlando di un social network in senso
tradizionale. Differentemente da Facebook e Instagram in cui lo scopo e'
principalmente quello di connettersi con nuove persone per fare conoscenze, su
Twitter non si seguono i membri della propria famiglia o gli amici, piuttosto
gli individui che hanno idee o pensieri che piu' ti interessano (o
alternativamente che si allineano di piu' al proprio pensiero). Twitter e' anche
il social piu' popolato da personalita' famose, compresi i politici. Proprio
come gia' citato a lezione, Twitter funge metaforicamente da piazza pubblica,
popolata dalle piu' disparate sotto-comunita' di utenti, in cui ogni giorno si
discutono dibattiti di ogni genere.

Nel novembre di quest'anno, probabilmente per evitare problemi con l'antitrust,
Elon Musk si e' comprato Twitter per circa 44 miliardi di dollari, privatizzando
l'azienda e ritirandola dal mercato, rendendolo di fatto socio unico. E' facile
vedere come questo cambio di amministrazione ponga diverse problematiche su piu'
fronti:

Primo tra tutti e' che non si ha idea di cosa intenda Musk con i suoi discorsi
sulla promozione di liberta' di espressione e cosa questi comporteranno nelle
decisioni che prendera' di cui tra l'altro non si sa nulla - nonostante la finta
trasparenza di facciata. Fino ad ora, il concetto di liberta' di espressione
cosi' come concepito da Musk consisterebbe nel poter dire qualsiasi cosa sia
consentita dalla legge. Difatti, Musk si e' subito messo al lavoro in questa
direzione cancellando il *Safety and Trust Council*, un dipartimento interno a
Twitter per la moderazione dei contenuti, di fatto esponendo ulteriormente
Twitter a episodi di razzismo, antisemitismo, omofobia e incitazioni alla
violenza, per non parlare delle fake news. Inoltre c'e' anche la possibilita'
che una maggiore permessivita' nella moderazione dei contenuti, potrebbe portare
ad un aumento di molestie o attacchi verso gruppi piu' deboli o marginalizzati.
Twitter difatti e' un social che ha una grande presenza di gruppi di
suprematisti bianchi, popolato da organizzazioni come QAnon. Nell'ultimo
periodo, inoltre, la decisione di sbannare diversi account che sono stati al
centro di vicende legate a movimenti di estrema destra, incitamento all'odio e
diffusione di fake news, non e' di certo rassicurante. La combinazione di queste
azioni potrebbe portare alla piu' facile diffusione e proliferazione di teorie
del complotto che potrebbero crescere in complessita' e in numero di persone che
ci credono. A riprova di cio', fin da questo primo mese di amministrazione, sono
esplosi casi di disinformazione sui cambiamenti climatici. Secondo un'analisi
del Times difatti, sono aumentati i casi di tweet con contenuto clima-scettico
da 650.000 nel 2021 a 850.000 nel 2022. 

Il secondo problema e' Musk stesso. In realta' piu' che un assolutista della
liberta' di parola come da lui stesso definito, sta agendo da monarca assoluto
sulla liberta' di parola, togliendola ai critici e ai sui rivali. In primo luogo
ha sospeso l'account `ElonJet` che ri-postava semplicemente sotto forma di tweet
gli spostamenti dei suoi jet privati, (informazione tra l'altro di dominio
pubblico) nonostante avesse detto esplicitamente il contrario in un Tweet
precedente. Meno di un mese fa, difatti, Musk aveva twittato che il suo impegno
a difendere la liberta' di parola e di espressione si sarebbe esteso *"anche a
non vietare l’account che segue il mio jet, nonostante ponga un rischio diretto
alla mia sicurezza personale"*. Non solo questo account e' stato sospeso, ma
anche apparentemente tutti i giornalisti che si sono occupati del caso sono
stati bloccati senza nessun preavviso.

Un'altro caso sconcertante e' il blocco di tutti i link a `Mastodon`, un social
open source alternativo a Twitter che e' stato prediletto da un'emigrazione di
massa in seguito al cambio di amministrazione. 

In ultimo luogo viene da chiedersi se sia ormai sicuro utilizzare per scopi
sociali una piattaforma social con a capo l'uomo piu' ricco del mondo con
un'etica del del lavoro discutibile, sopratutto se consideriamo un caso recente
in cui ha tentato di mettere a tacere degli episodi di razzismo all'interno di
Tesla. In particolare mi riferisco soprattutto a tutti quei gruppi di minoranze
che potrebbero utilizzare la piattaforma per amplificare la propria voce su
diversi problemi sociali, essendo di fatto uno strumento fondamentale per fare
attivismo e come leva per ottenere cambiamenti dal punto di vista sociale. Basti
pensare ad esempio all'hashtag di `#BlackLivesMatter` nato proprio su Twitter,
che ha ispirato un movimento che ha dato visibilita' in tutto il mondo ad un
problema sociale a cui pochi prestavano attenzione. 

In questo quadro, pare legittimo domandarsi quale sia il limite tra presunta
liberta' di espressione ed incitamento all'odio. I social hanno non il compito,
bensì un dovere vincolante nel promuovere una circolazione sana
dell’informazione e di un ambiente sano per la discussione. Negli ultimi mesi
abbiamo assistito a una vera e propria sclerotizzazione della comunicazione via
social. E alcune vicende degli ultimi anni dimostrano come ciò che accade nel
mondo virtuale ha un pericoloso impatto sul mondo reale. Un impatto che non è
più solo potenziale ma anzi ha effetti concreti sull’andamento della società. E
Musk questo lo sa bene.

---

# Fonti

1. *Reuters* - [Twitter suspends several journalists, Musk cites 'doxxing' of his
   jet](https://www.reuters.com/technology/twitter-suspends-accounts-several-journalists-2022-12-16/)
   
2. *Los Angeles Times* - [Column: With Elon Musk in charge, it’s the beginning of the end for
   #BlackTwitter](https://www.latimes.com/california/story/2022-04-25/elon-musk-buying-twitter-will-silence-black-twitter)

3. *Wired* - [Elon Musk sta azzerando critiche e concorrenti su Twitter](https://www.wired.it/article/twitter-elon-musk-sospende-giornalisti-jet-mastodon/)
